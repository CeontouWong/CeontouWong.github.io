---
layout: post
title: "《诗经》选摘[1]"
excerpt: "《桃夭》、《硕鼠》、《子衿》。记录《诗经》中我所喜欢的诗。"
categories: [文学]
tags: [文学, 诗经, 诗歌, 笔记]
comments: true
share: false
---
# 桃夭
>桃之夭夭，灼灼其华。之子于归，宜其室家。
>
>桃之夭夭，有蕡其实。之子于归，宜其家室。
>
>桃之夭夭，其叶蓁蓁。之子于归，宜其家人。
# 硕鼠
>硕鼠硕鼠，无食我黍！三岁贯女，莫我肯顾。
>逝将去女，适彼乐土。乐土乐土，爰得我所？
>
>硕鼠硕鼠，无食我麦！三岁贯女，莫我肯德。
>逝将去女，适彼乐国。乐国乐国，爰得我直？
>
>硕鼠硕鼠，无食我苗！三岁贯女，莫我肯劳。
>逝将去女，适彼乐郊。乐郊乐郊，谁之永号？
# 子衿
>青青子衿，悠悠我心。纵我不往，子宁不嗣音？
>
>青青子佩，悠悠我思。纵我不往，子宁不来？
>
>挑兮达兮，在城阙兮。一日不见，如三月兮。 